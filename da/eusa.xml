<EUSA>
<content>
<![CDATA[
<b>
DENNE SLUTBRUGERSOFTWAREAFTALE DEFINERER DE VILKÅR OG BETINGELSER, DER GÆLDER FOR AL NOKIA-SOFTWARE (UNDTAGEN, FOR AT UNDGÅ TVIVL, TREDJEPARTSPROGRAMMER I SOFTWAREMENUEN), DER LEVERES AF NOKIA PÅ DENNE CD-ROM.
</b><br><br>
<b>
VIGTIGT! BØR LÆSES OMHYGGELIGT, INDEN DU BEGYNDER AT INSTALLERE, INDLÆSE ELLER BRUGE SOFTWAREN.
</b><br><br>
<b>SLUTBRUGERSOFTWAREAFTALE FOR NOKIA CORPORATION
</b><br><br>

Nærværende er en softwareaftale ("Aftale") mellem Dem (som enten fysisk eller juridisk person), Slutbrugeren og Nokia Corporation ("Nokia"). Aftalen giver Dem ret til at bruge den software, der er angivet i paragraf 1 nedenfor, og som kan være gemt på en cd-rom, sendt til Dem via e-mail eller indlæst fra Nokias Websted, servere eller fra andre kilder, i henhold til nedenstående vilkår og betingelser. Nærværende er en aftale vedrørende slutbrugerrettigheder og ikke en købsaftale. Nokia beholder ejendomsretten til softwarekopien og det fysiske medie, der er indeholdt i salgspakken, samt eventuelle andre kopier, De har ret til at fremstille i henhold til nærværende Aftale.
<br><br>
Nærværende Aftale bør læses omhyggeligt, inden De installerer, indlæser eller bruger Softwaren. De accepterer de i Aftalen angivne vilkår og betingelser ved at klikke på knappen Accepter under installation, indlæsning og/eller brug af Softwaren. Såfremt De ikke kan acceptere alle vilkår og betingelser i nærværende Aftale, skal De omgående klikke på knappen Afslå eller Jeg accepterer ikke, annullere installationen eller indlæsningen eller destruere eller returnere Softwaren og den medfølgende dokumentation til Nokia. 
<b>
DE ACCEPTERER, AT DE VED AT BRUGE SOFTWAREN TILKENDEGIVER, AT DE HAR LÆST NÆRVÆRENDE AFTALE SAMT FORSTÅET DEN, OG DE ACCEPTERER AT VÆRE BUNDET AF VILKÅRENE OG BETINGELSERNE INDEHOLDT HERI.</b>

<br><br>
<b>1. SOFTWARE.</b> Som nævnt i nærværende Aftale betyder termen "Software" samlet: (i) det softwareprodukt, der er angivet ovenfor, (ii) det samlede indhold af disketten/disketterne, cd-rom'en/cd-rom'erne, e-mail og vedhæftede filer eller andre medier, der ledsages af nærværende Aftale, herunder Softwaren i objektkodeform, der leveres på cd-rom, e-mail eller et Websted, (iii) digitalbilleder, arkivfotografier, multimedieklip eller andre kunstneriske værker ("Arkivfiler") (iv) tilhørende skriftligt forklarende materiale og anden mulig dokumentation, der er relateret hertil ("Dokumentation"), (v) skrifttyper og eventuelle (vi) opgraderinger, ændrede versioner, opdateringer, tilføjelser og kopier af Softwaren (samlet kaldet "Opdateringer"), Nokia har givet Dem i licens i henhold til nærværende Aftale. <br><br>

<b>2. SLUTBRUGERENS RETTIGHEDER TIL OG BRUG AF SOFTWAREN.</b> Nokia tildeler Dem som slutbruger ikke-eksklusive rettigheder, der ikke kan overdrages, til at installere Softwaren på den/de lokale harddisk(e) eller et andet permanent lagringsmedie på en enkelt computer samt bruge Softwaren på en enkelt computer eller terminal ad gangen.
<br><br>

<b>3. BEGRÆNSNINGER AF SLUTBRUGERRETTIGHEDER.</b> De har ikke ret til at kopiere, distribuere eller fremstille afledte arbejder af Softwaren med undtagelse af følgende:
<br><br>
(a) De har ret til at fremstille en enkelt kopi af Softwaren på et magnetisk medie som en arkiveringskopi, forudsat, at Deres arkiveringssikkerhedskopi ikke er installeret eller bruges på nogen computer. Hvis De fremstiller andre kopier af Softwaren, er dette et brud på nærværende Aftale.
<br><br>
(b) De har ikke ret til at bruge, redigere, oversætte, reproducere eller overføre brugsrettigheden til Softwaren eller kopiere Softwaren, medmindre dette udtrykkeligt er angivet i nærværende Aftale.
<br><br>
(c) De har ikke ret til at videresælge, udleje, bortlease eller udlåne Softwaren eller give den i underlicens.
<br><br>
(d) De har ikke ret til at foretage reverse engineering, reverse-kompilering, disassemblering eller på anden vis forsøge at afsløre Softwarens kildekode (med forbehold for hvad der er tilladt ifølge den lokale lovgivning) eller fremstille afledte arbejder baseret på Softwaren.
<br><br>
(e) Medmindre andet fremgår af dokumentationen, har De ikke ret til at vise, redigere, reproducere eller distribuere nogen af arkivfilerne, der leveres sammen med Softwaren. I tilfælde af, at det i dokumentationen tillades, at De viser arkivfilerne, har De ikke ret til at distribuere arkivfilerne på standalone-basis, dvs. under omstændigheder hvor arkivfilerne udgør den primære værdi af det distribuerede produkt. De bør gennemse de Vigtigt-filer, der hører sammen med arkivfilerne, for at fastslå, hvilke rettigheder De har i forbindelse med disse materialer. Arkivfiler må ikke bruges til fremstilling af injurierende, fornærmende, svigagtigt, krænkende, uanstændigt, anstødeligt eller pornografisk materiale eller på anden ulovlig vis. De har ikke ret til at registrere eller gøre krav på rettigheder i forbindelse med arkivfilerne eller deraf afledte arbejder. 
<br><br>
(f) De accepterer, at De kun må bruge Softwaren i overensstemmelse med den gældende lokale lovgivning i den retskreds, hvor De bruger Softwaren, herunder, men ikke begrænset til, de gældende begrænsninger i forbindelse med ophavsret og andre rettigheder vedrørende immaterialret.
<br><br>

<b>4. OPHAVSRET.</b> Softwaren og alle rettigheder herunder, uden begrænsning, immaterialret, ejes af Nokia og/eller Nokias licensgivere og associerede selskaber, og rettighederne er beskyttet af bestemmelser i internationale traktater og alle andre gældende nationale love, i det land, Softwaren bruges i. Softwarens struktur, organisation og kode er værdifulde forretningshemmeligheder og fortrolige oplysninger forbeholdt Nokia og/eller Nokias licensgivere og associerede selskaber. De har ikke ret til at kopiere Softwaren, bortset fra de tilfælde, der er beskrevet i paragraf 3 (Begrænsninger af slutbrugerrettigheder). De eventuelle kopier, De har ret til at fremstille i henhold til nærværende Aftale, skal indeholde de samme meddelelser om ophavsret og immaterialret, der findes i Softwaren.
<br><br>

<b>5. SOFTWARE TIL FLERE MILJØER / SOFTWARE TIL FLERE SPROG / SOFTWARE PÅ FLERE MEDIER / FLERE KOPIER / OPDATERINGER.</b> Hvis Softwaren understøtter flere platforme eller sprog, hvis De modtager Softwaren på flere medier, eller hvis De på anden måde modtager flere kopier af Softwaren, har De kun ret til at installere alle versioner af Softwaren på en enkelt computer. De har ikke ret til at udleje, bortlease, udlåne, overføre eller give versioner eller kopier af Softwaren, som De ikke bruger, i underlicens. Såfremt Softwaren er en opdatering til en tidligere version af Softwaren, skal De have gyldige slutbrugerrettigheder til en sådan tidligere version for at kunne bruge Opdateringen, og De har ret til at bruge den tidligere version i halvfems (90) dage, efter at De har modtaget Opdateringen, som hjælp i forbindelse med overgangen til Opdateringen. Efter denne periode har De ikke længere ret til at bruge den tidligere version bortset fra den ene gang, hvor De installerer Opdateringen.
<br><br>

<b>6. IKRAFTTRÆDELSE OG OPHØR.</b> Nærværende Aftale skal træde i kraft den dato, hvor De installerer Softwaren for første gang. De kan bringe nærværende Aftale til ophør på et hvilket som helst tidspunkt ved for egen regning permanent at slette, destruere og returnere Softwaren, alle sikkerhedskopier og tilhørende materiale, der er leveret af Nokia. Deres rettigheder som slutbruger ophører automatisk og øjeblikkeligt uden varsel fra Nokia, såfremt De ikke overholder alle bestemmelser i nærværende Aftale. I så tilfælde skal De øjeblikkeligt slette, destruere eller returnere Softwaren, alle sikkerhedskopier og tilhørende materiale til Nokia for egen regning.
<br><br>

<b>7. DE ACCEPTERER, AT SOFTWAREN LEVERES "SOM DEN ER OG FOREFINDES" UDEN ANSVAR AF NOGEN ART, DET VÆRE SIG UDTRYKKELIGT ELLER STILTIENDE, OG I DET OMFANG GÆLDENDE LOVGIVNING GØR DET MULIGT, PÅTAGER HVERKEN NOKIA, NOKIAS LICENSGIVERE ELLER ASSOCIEREDE SELSKABER ELLER INDEHAVERE AF EJENDOMSRETTEN SIG NOGET ANSVAR ELLER FREMSÆTTER NOGEN ERKLÆRINGER, UDTRYKKELIGE ELLER UNDERFORSTÅEDE, HERUNDER, MEN IKKE BEGRÆNSET TIL, ANSVAR FOR SALGBARHED ELLER EGNETHED TIL ET BESTEMT FORMÅL ELLER, AT SOFTWAREN IKKE VIL KRÆNKE TREDJEMANDS PATENT, OPHAVSRET, VAREMÆRKER ELLER ANDRE RETTIGHEDER. HVERKEN NOKIA ELLER ANDRE PARTER PÅTAGER SIG NOGET ANSVAR FOR, AT FUNKTIONERNE INDEHOLDT I SOFTWAREN MODSVARER DERES KRAV, ELLER AT DRIFTEN AF SOFTWAREN VIL VÆRE UFORSTYRRET OG FEJLFRI. DE PÅTAGER DEM ALT ANSVAR OG RISIKO FOR VALG AF SOFTWAREN FOR AT NÅ DE ØNSKEDE RESULTATER SAMT INSTALLATION, BRUG OG OPNÅEDE RESULTATER.</b>
<br><br>

<b>8. INGEN ANDRE FORPLIGTELSER.</b> Nærværende Aftale giver ikke Nokia andre forpligtelser end dem, der udtrykkeligt er angivet heri.
<br><br>

<b>9. BEGRÆNSNING AF ANSVAR. I DET OMFANG GÆLDENDE LOVGIVNING GØR DET MULIGT, KAN NOKIA, NOKIAS ANSATTE, LICENSGIVERE ELLER ASSOCIEREDE SELSKABER IKKE UNDER NOGEN OMSTÆNDIGHEDERHOLDES ANSVARLIG FOR ET EVENTUELT DRIFTSTAB, MISTEDE INDTÆGTER, MISTEDE SALG OG DATA ELLER ANSKAFFELSESOMKOSTNINGER I FORBINDELSE MED ERSTATNINGSPRODUKTER OG TJENESTER, SKADE PÅ EJENDOM, PERSONSKADE, DRIFTSFORSTYRRELSE, TAB AF FORRETNINGSOPLYSNINGER ELLER HOLDES ANSVARLIG FOR EVENTUELLE SÆRSKILT DOKKUMENTEREDE, DIREKTE, INDIREKTE, HÆNDELIGE, ØKONOMISKE SKADER, FORSIDESKADER, PØNALE, SÆRSKILT DOKUMENTEREDE SKADER ELLER FØLGESKADER, UANSET, OM DER ER TALE OM ET KONTRAKTSRETLIGT FORHOLD, EN SKADEVOLDENDE HANDLING, FORSØMMELIGHED ELLER EN ANDEN TEORI OM ANSVAR, DER OPSTÅR I FORBINDELSE MED BRUG ELLER UEGNETHEDEN TIL AT BRUGE SOFTWAREN, SELVOM NOKIA ELLER NOKIAS LICENSGIVERE ELLER ASSOCIEREDE SELSKABER ER BLEVET UNDERRETTET OM MULIGHEDEN FOR SÅDANNE SKADER. DA VISSE LANDE/STATER/RETSKREDSE IKKE TILLADER ANSVARSFRASKRIVELSE, MEN EVENTUELT TILLADER BEGRÆNSNING AF ANSVAR, ER NOKIAS, NOKIAS ANSATTES, LICENSGIVERES ELLER ASSOCIEREDE SELSKABERS ANSVAR BEGRÆNSET TIL USD 50. 
</b><br>
Ingen af bestemmelserne i nærværende Aftale skal have præjudice over de lovbefæstede rettigheder, en forbruger er sikret. Der er intet af indholdet i nærværende Aftale, der skal begrænse Nokias ansvar over for Dem i tilfælde af dødsfald eller personskade, der opstår som følge af Nokias forsømmelighed. Nokia handler på vegne af sine ansatte, licensgivere og associerede selskaber for så vidt angår fraskrivelse af, undtagelse fra og/eller begrænsning af forpligtelser, garantier og ansvar som angivet i paragraf 9 i nærværende, men ikke i andre henseender eller til andre formål.
<br><br>

<b>10. PRODUKTSUPPORT.</b> Nokia er ikke forpligtet til at yde Dem produktsupport medmindre, dette er særskilt skriftligt aftalt mellem Dem og Nokia.
<br><br>

<b>11. EKSPORTKONTROL.</b> Softwaren, herunder tekniske data, inkluderer kryptograferingssoftware, der er underlagt bestemmelserne i den amerikanske Export Administration Regulations ("EAR"), og som kan være underlagt andre landes import- og eksportkontrol. EAR forbyder brug af Softwaren og tekniske data, som defineret herunder, for slutbrugere ansat i den amerikanske regering uden en licens fra den amerikanske regering. En slutbruger ansat i den amerikanske regering er defineret i kapitel 772 i EAR som "enhver fremmed central, regional eller lokal regeringsafdeling, et agentur, eller en anden enhed, der udfører regeringsfunktioner, herunder offentlige forskningsinstitutter og virksomheder eller separate forretningsenheder (som defineret i kapitel 772 i EAR), som beskæftiger sig med produktion eller distribution af enheder eller tjenester, der kontrolleres i henhold til Wassenaar Munitions-liste, samt internationale regeringsorganisationer." Termen inkluderer ikke: forsyningsselskaber (teleselskaber og Internetudbydere, banker og finansieringsvirksomheder, transport, udsendelse og underholdning, uddannelsesorganisationer, civile sundheds- og medicinalorganisationer, detail- og engrosvirksomheder samt produktions- og industriselskaber, der ikke er beskæftiget med produktion eller distribution af enheder eller tjenester, der kontrolleres i henhold til Wassenaar Munitions-listen. De accepterer at overholde alle import- og eksportbestemmelser og accepterer samtidigt, at De er forpligtet til at erhverve licenser i forbindelse med eksport, reeksport, overdragelse eller import af Softwaren. De erklærer desuden, at De ikke er en slutbruger ansat i den amerikanske regering som defineret ovenfor, og at De ikke vil overdrage Softwaren til en slutbruger ansat i den amerikanske regering uden en licens.
<br><br>

<b>12. MEDDELELSER.</b> Alle meddelelser og returneringer af Softwaren og Dokumentationen skal sendes til:
<br><br>

NOKIA CORPORATION 
<br>
P.O. Boks 100 
<br>
FIN-00045 NOKIA GROUP 
<br>
FINLAND 
<br>
<br>
<b>
13. GÆLDENDE LOVGIVNING OG GENERELLE BESTEMMELSER.</b> Nærværende Aftale er underlagt lovgivningen i Finland. Alle tvister, der måtte opstå i forbindelse med nærværende Aftale, skal afgøres af en enkelt voldgiftsret, der udpeges af det finske handelskammer (Central Chamber of Commerce of Finland). Voldgiftssagen skal foregå på engelsk i Helsinki, Finland. Hvis dele af nærværende Aftale findes ugyldig og uden retskraft, har det ikke betydning for gyldigheden af den resterende del af Aftalen, der forbliver gyldig og med retskraft ifølge egne vilkår. Nærværende Aftale kan kun ændres skriftligt af en autoriseret ledende medarbejder ved Nokia.
<br><br>

Nærværende er den fuldstændige aftale mellem Nokia og Dem vedrørende Softwaren, og Aftalen tilsidesætter alle tidligere repræsentationer, diskussioner, kontrakter, slutbrugeraftaler, kommunikationer eller annonceringer i forbindelse med Softwaren.
<br><br>
<b>HVIS DE INDSENDER EVENTUELLE MEDFØLGENDE REGISTRERINGSFORMULARER, FÅR DE EVENTUELLE REGISTRERINGSFORDELE</b>
<br><br>
<b>
JEG HAR LÆST ANSVARSFRASKRIVELSEN OG ACCEPTERER VILKÅRENE OG BETINGELSERNE DERI. 
</b>
]]>
</content>
</EUSA>