<EUSA>
<content>
<![CDATA[
<b>
Η ΠΑΡΟΥΣΑ ΣΥΜΒΑΣΗ ΛΟΓΙΣΜΙΚΟΥ ΤΕΛΙΚΟΥ ΧΡΗΣΤΗ ΟΡΙΖΕΙ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΠΟΥ ΙΣΧΥΟΥΝ ΓΙΑ ΚΑΘΕ ΛΟΓΙΣΜΙΚΟ ΤΗΣ NOKIA (ΜΕ ΕΞΑΙΡΕΣΗ, ΓΙΑ ΤΗΝ ΑΠΟΦΥΓΗ ΑΜΦΙΒΟΛΙΑΣ, ΤΩΝ ΕΦΑΡΜΟΓΩΝ ΤΡΙΤΩΝ ΠΟΥ ΠΕΡΙΛΑΜΒΑΝΟΝΤΑΙ ΣΤΟ ΜΕΝΟΥ ΛΟΓΙΣΜΙΚΟΥ) ΠΟΥ ΔΙΑΤΙΘΕΤΑΙ ΑΠΟ ΤΗ NOKIA ΣΤΟ ΠΑΡΟΝ CD-ROM.
</b><br><br>
<b>
ΣΗΜΑΝΤΙΚΟ: ΔΙΑΒΑΣΤΕ ΠΡΟΣΕΚΤΙΚΑ ΤΑ ΠΑΡΑΚΑΤΩ ΠΡΟΤΟΥ ΕΓΚΑΤΑΣΤΗΣΕΤΕ, ΜΕΤΑΦΟΡΤΩΣΕΤΕ, Ή ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ
</b><br><br>
<b>ΣΥΜΦΩΝΙΑ ΧΡΗΣΗΣ ΛΟΓΙΣΜΙΚΟΥ ΤΗΣ NOKIA CORPORATION ΜΕ ΤΟΝ ΤΕΛΙΚΟ ΧΡΗΣΤΗ
<br><br>
</b>
Aυτή η Συμφωνία Χρήσης Λογισμικού ("Συμφωνία") συνάπτεται ανάμεσα σε Eσάς ( φυσικό ή νομικό πρόσωπο), τον Τελικό Χρήστη, και την Nokia Corporation ("Nokia"). H Συμφωνία Σας εξουσιοδοτεί να χρησιμοποιείτε το Λογισμικό που καθορίζεται παρακάτω στη Ρήτρα 1, το οποίο μπορεί να αποθηκευτεί σε CD-ROM, να Σας αποσταλεί μέσω ηλεκτρονικού ταχυδρομείου, ή να το μεταφορτώσετε (download) από τις ιστοσελίδες της Nokia ή από διακομιστές ή από άλλες πηγές υπό τους όρους και τις προϋποθέσεις που διατυπώνονται παρακάτω. Αυτή η συμφωνία αφορά τα δικαιώματα του τελικού χρήστη και δεν αποτελεί πώληση. Η Nokia εξακολουθεί να διατηρεί την κυριότητα του αντίγραφου του Λογισμικού και των φυσικών μέσων που περιέχονται στη συσκευασία πώλησης, καθώς και οποιουδήποτε άλλου αντιγράφου έχετε δικαίωμα να δημιουργήσετε κατ' εφαρμογή αυτής της Συμφωνίας.
<br><br>
Διαβάστε την παρούσα Συμφωνία προσεκτικά προτού εγκαταστήσετε, μεταφορτώσετε, ή χρησιμοποιήσετε το Λογισμικό. Εάν πατήσετε το κουμπί "Αποδέχομαι" κατά την εγκατάσταση, τη μεταφόρτωση, ή/και τη χρήση του Λογισμικού, αποδέχεστε τους όρους και τις προϋποθέσεις της παρούσας Συμφωνίας. Εάν δεν συμφωνείτε με όλους τους όρους και τις προϋποθέσεις αυτής της Συμφωνίας, πατήσετε το κουμπί "Αρνούμαι" ή "Δεν αποδέχομαι", ακυρώστε την εγκατάσταση ή την μεταφόρτωση, ή καταστρέψτε ή επιστρέψτε το Λογισμικό και τα συνοδευτικά έγγραφα στη Nokia. 
<b>
ΣΥΜΦΩΝΕΙΤΕ ΟΤΙ ΜΕ ΤΗ ΧΡΗΣΗ ΤΟΥ ΛΟΓΙΣΜΙΚΟΥ ΑΠΟΔΕΧΕΣΤΕ ΟΤΙ ΕΧΕΤΕ ΔΙΑΒΑΣΕΙ ΑΥΤΗ ΤΗ ΣΥΜΦΩΝΙΑ, ΤΗΝ ΕΧΕΤΕ ΚΑΤΑΛΑΒΕΙ, ΚΑΙ ΣΥΜΦΩΝΕΙΤΕ ΟΤΙ ΔΕΣΜΕΥΕΣΤΕ ΑΠΟ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ.
</b>
<br><br>

<b>1. ΛΟΓΙΣΜΙΚΟ.</b> Όπως χρησιμοποιείται στην παρούσα Συμφωνία, ο όρος "Λογισμικό" σημαίνει, συλλογικά: (i) το προϊόν λογισμικού όπως προσδιορίζεται παραπάνω (ii) όλα τα περιεχόμενα του δίσκου ή των δίσκων, του ή των CD-ROM, του ηλεκτρονικού ταχυδρομείου και των συνημμένων αρχείων, ή των άλλων μέσων με τα οποία παρέχεται αυτή η Συμφωνία, συμπεριλαμβανομένου και του εκτελέσιμου κώδικα (object code form) του λογισμικού που παραδίδεται μέσω CD-ROM, ηλεκτρονικού ταχυδρομείου ή ιστοσελίδας (iii) ψηφιακές εικόνες, προϋπάρχουσες φωτογραφίες, έτοιμες εικόνες (clip art), ή άλλες καλλιτεχνικές εργασίες ("Έτοιμα Αρχεία"), (iv) σχετικά επεξηγηματικά έγγραφα και άλλο πιθανό υλικό που σχετίζεται με αυτό ("Εγγραφα"), (v) γραμματοσειρές και (vi) αναβαθμίσεις, τροποποιημένες εκδόσεις, ενημερωμένες εκδόσεις, προσθήκες, και αντίγραφα του Λογισμικού (συλλογικά "Ενημερωμένες Εκδόσεις"), εάν υπάρχουν, τα οποία παραχωρούνται σε Εσάς από τη Nokia υπό τους όρους αυτής της Συμφωνίας.
<br><br>

<b>2. ΧΡΗΣΗ ΚΑΙ ΔΙΚΑΙΩΜΑΤΑ ΤΟΥ ΤΕΛΙΚΟΥ ΧΡΗΣΤΗ.</b> Η Nokia Σας παραχωρεί μη αποκλειστικά, μη μεταβιβάσιμα δικαιώματα τελικού χρήστη για να εγκαταστήσετε το Λογισμικό στον τοπικό σκληρό δίσκο(ους) ή σε άλλα μόνιμα μέσα αποθήκευσης ενός υπολογιστή και να χρησιμοποιείτε το Λογισμικό σε ένα μόνο υπολογιστή ή τερματικό κάθε φορά.
<br><br>
<b>3. ΠΕΡΙΟΡΙΣΜΟΙ ΣΤΑ ΔΙΚΑΙΩΜΑΤΑ ΤΟΥ ΤΕΛΙΚΟΥ ΧΡΗΣΤΗ.</b> Δεν μπορείτε να αντιγράψετε, να διανείμετε ή να δημιουργήσετε παράγωγα έργα του Λογισμικού εκτός από τις παρακάτω περιπτώσεις:
<br><br>
(α) Μπορείτε να κάνετε ένα αντίγραφο του Λογισμικού σε μαγνητικό μέσo ως αντίγραφο ασφαλείας για αρχειοθέτηση, με την προϋπόθεση ότι αυτό το αντίγραφο ασφαλείας δεν έχει εγκατασταθεί και δεν χρησιμοποιείται σε κάποιον υπολογιστή. Οποιαδήποτε άλλα αντίγραφα του Λογισμικού δημιουργήσετε θα αποτελούν παραβίαση της παρούσας Συμφωνίας.
<br><br>
(β) Δεν μπορείτε να χρησιμοποιήσετε, να τροποποιήσετε, να μεταφράσετε, να αναπαραγάγετε, ή να μεταβιβάσετε το δικαίωμα χρήσης του Λογισμικού ή να αντιγράψετε το Λογισμικό εκτός αν προβλέπεται ρητά από αυτή τη Συμφωνία.
<br><br>
(γ) Δεν έχετε δικαίωμα μεταπώλησης, παραχώρησης της άδειας, ενοικίασης, εκμίσθωσης ή δανεισμού του Λογισμικού.
<br><br>
(δ) Δεν επιτρέπεται η αντιστροφή του μηχανισμού παραγωγής του κώδικα (reverse engineer), η αντίστροφη συμβολομετάφραση (μετατροπή του εκτελέσιμου σε πηγαίο κώδικα) (reverse compile), η αποσυναρμολόγηση, ή οποιεσδήποτε ενέργειες που αποσκοπούν στην ανακάλυψη του πηγαίου κώδικα (source code) του Λογισμικού (παρά μόνο στο βαθμό που αυτός ο περιορισμός απαγορεύεται ρητά από τη νομοθεσία) ή η δημιουργία παράγωγων έργων που βασίζονται στο Λογισμικό.
<br><br>
(ε) Εκτός αν άλλως αναφέρεται στα Εγγραφα , δεν έχετε δικαίωμα να προβείτε σε προβολή , τροποποίηση, αναπαραγωγή , ή διανομή οποιουδήποτε από τα Έτοιμα Αρχεία που συμπεριλαμβάνονται με το Λογισμικό. Στην περίπτωση που τα Εγγραφα Σας επιτρέπουν να προβάλετε τα Έτοιμα Αρχεία, δεν θα τα διανείμετε μεμονωμένα, δηλαδή σε συνθήκες όπου τα Έτοιμα Αρχεία συνιστούν την κύρια αξία του προϊόντος που διανέμεται. Πρέπει να διαβάσετε τα αρχεία "Readme" που σχετίζονται με τα Έτοιμα Αρχεία που χρησιμοποιείτε για να εξακριβώσετε τα δικαιώματα που έχετε σε σχέση με τέτοιου είδους υλικά. Τα Έτοιμα Αρχεία δεν επιτρέπεται να χρησιμοποιηθούν για την παραγωγή συκοφαντικού, δυσφημιστικού, παραπλανητικού, χυδαίου, άσεμνου ή πορνογραφικού υλικού, ή υλικού που προσβάλλει δικαιώματα ή για οποιοδήποτε άλλο παράνομο σκοπό. Δεν μπορείτε να κατοχυρώσετε ή να διεκδικήσετε οποιαδήποτε δικαιώματα στα Έτοιμα Αρχεία ή σε παράγωγα έργα αυτών. 
<br><br>
(στ) Συμφωνείτε ότι θα χρησιμοποιήσετε το Λογισμικό μόνο κατά τρόπο σύμφωνο με όλους τους ισχύοντες νόμους της δικαιοδοσίας στην οποία υπάγεται η χρήση του, συμπεριλαμβανομένων, ενδεικτικά, των ισχυόντων περιορισμών που αφορούν δικαιώματα δημιουργού ή οποιοδήποτε άλλο δικαίωμα πνευματικής ιδιοκτησίας.
<br><br>

<b>4. ΔΙΚΑΙΩΜΑΤΑ ΠΝΕΥΜΑΤΙΚΗΣ ΙΔΙΟΚΤΗΣΙΑΣ.</b> Το Λογισμικό και όλα τα δικαιώματα, συμπεριλαμβανομένων ενδεικτικά και των δικαιωμάτων κυριότητας, αποτελούν ιδιοκτησία της Nokia ή/και των δικαιοπάροχών της και των συνδεδεμένων με αυτήν εταιρειών και προστατεύονται από τις διατάξεις διεθνών συνθηκών και όλους τους άλλους ισχύοντες εθνικούς νόμους της χώρας στην οποία χρησιμοποιούνται. Η δομή, η οργάνωση και ο κώδικας του Λογισμικού συνιστούν πολύτιμα εμπορικά μυστικά και εμπιστευτικές πληροφορίες της Nokia ή/και των δικαιοπάροχων και των συνδεδεμένων με αυτήν εταιρειών της. Δεν πρέπει να αντιγράφετε το Λογισμικό, εκτός από τις περιπτώσεις που ορίζονται στη ρήτρα 3 (Περιορισμοί στα Δικαιώματα του Τελικού Χρήστη). Όλα τα αντίγραφα που επιτρέπεται να κάνετε δυνάμει της παρούσας Συμφωνίας πρέπει να περιέχουν τις ίδιες αναφορές σχετικά με τα δικαιώματα πνευματικής ιδιοκτησίας και την ιδιοκτησία που εμφανίζονται στο Λογισμικό. 
<br><br>

<b>5. ΛΟΓΙΣΜΙΚΟ ΠΟΛΛΑΠΛΩΝ ΠΕΡΙΒΑΛΛΟΝΤΩΝ / ΛΟΓΙΣΜΙΚΟ ΠΟΛΛΑΠΛΩΝ ΓΛΩΣΣΩΝ / ΛΟΓΙΣΜΙΚΟ ΠΑΡΕΧΟΜΕΝΟ ΣΕ ΔΥΟ ΜΕΣΑ / ΠΟΛΛΑΠΛΑ ΑΝΤΙΓΡΑΦΑ / ΕΝΗΜΕΡΩΜΕΝΕΣ ΕΚΔΟΣΕΙΣ.</b> Εάν το Λογισμικό υποστηρίζει πολλαπλές πλατφόρμες ή γλώσσες, εάν λάβετε το Λογισμικό σε πολλαπλά μέσα, ή εάν με άλλο τρόπο λάβετε πολλαπλά αντίγραφα του Λογισμικού, ο αριθμός των υπολογιστών στους οποίους εγκαθίστανται όλες οι εκδόσεις του Λογισμικού θα είναι ένας υπολογιστής. Δεν μπορείτε να εκμισθώσετε, να παραχωρήσετε την άδεια, να δανείσετε, ή να μεταβιβάσετε εκδόσεις ή αντίγραφα του Λογισμικού που δεν χρησιμοποιείτε. Εάν το Λογισμικό είναι Ενημέρωση μιας παλαιότερης έκδοσης Λογισμικού, πρέπει να κατέχετε έγκυρα δικαιώματα τελικού χρήστη για την εν λόγω προηγούμενη έκδοση ώστε να μπορείτε να χρησιμοποιείτε την Ενημέρωση, και έχετε δικαίωμα να χρησιμοποιείτε την προηγούμενη έκδοση για ενενήντα (90) ημέρες μετά την παραλαβή της Ενημέρωσης, με σκοπό την ομαλότερη μετάβαση στην Ενημερωμένη Έκδοση. Μετά από αυτό το χρονικό διάστημα, δεν έχετε πλέον το δικαίωμα να χρησιμοποιείτε την προηγούμενη έκδοση, παρά μόνο για να εγκαταστήσετε την Ενημερωμένη Έκδοση. 
<br><br>

<b>6. ΕΝΑΡΞΗ & ΛΥΣΗ.</b> Αυτή η Συμφωνία ισχύει από την πρώτη ημερομηνία που θα εγκαταστήσετε το Λογισμικό. Μπορείτε να προκαλέσετε την λύση αυτής της Συμφωνίας οποιαδήποτε στιγμή εάν διαγράψετε μόνιμα, καταστρέψετε και επιστρέψετε, με δικά σας έξοδα, το Λογισμικό, όλα τα αντίγραφα ασφαλείας και όλα τα σχετικά υλικά που σας έχουν παρασχεθεί από τη Nokia. Τα δικαιώματα τελικού χρήστη αποσβέννυνται αμέσως και αυτόματα χωρίς προειδοποίηση από τη Nokia εάν δεν τηρήσετε οποιαδήποτε από τις διατάξεις αυτής της Συμφωνίας. Σε μια τέτοια περίπτωση, πρέπει αμέσως να διαγράψετε, να καταστρέψετε, ή να επιστρέψετε, με δικά σας έξοδα, το Λογισμικό, όλα τα αντίγραφα ασφαλείας και όλα τα σχετικά υλικά στη Nokia.
<br><br>

<b>7. ΑΝΑΓΝΩΡΙΖΕΤΕ ΟΤΙ ΤΟ ΛΟΓΙΣΜΙΚΟ ΠΑΡΕΧΕΤΑΙ "ΩΣ ΕΧΕΙ" ΧΩΡΙΣ ΚΑΜΙΑ ΑΠΟΛΥΤΩΣ ΕΓΓΎΗΣΗ ΟΠΟΙΟΥΔΗΠΟΤΕ ΕΙΔΟΥΣ, ΡΗΤΗ Ή ΣΙΩΠΗΡΗ, ΚΑΙ ΟΤΙ ΣΤΗ ΜΕΓΙΣΤΗ ΕΚΤΑΣΗ ΠΟΥ ΕΠΙΤΡΕΠΕΙ ΤΟ ΕΦΑΡΜΟΣΤΕΟ ΔΙΚΑΙΟ, Η NOKIA, ΟΙ ΔΙΚΑΙΟΠΑΡΟΧΟΙ, ΟΙ ΣΥΝΔΕΔΕΜΕΝΕΣ ΜΕ ΑΥΤΗΝ ΕΤΑΙΡΕΙΕΣ Ή ΟΙ ΚΑΤΟΧΟΙ ΔΙΚΑΙΩΜΑΤΩΝ ΠΝΕΥΜΑΤΙΚΗΣ ΙΔΙΟΚΤΗΣΙΑΣ ΔΕΝ ΔΗΛΩΝΟΥΝ ΜΕ ΚΑΝEΝΑΝ ΤΡOΠΟ ΟΥΤΕ ΠΑΡΕΧΟΥΝ ΟΠΟΙΕΣΔΗΠΟΤΕ ΕΓΓΥΗΣΕΙΣ, ΡΗΤΕΣ Ή ΣΙΩΠΗΡΕΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ Ή ΚΑΤΑΛΛΗΛΟΤΗΤΑΣ ΓΙΑ ΚΑΠΟΙΟ ΣΥΓΚΕΚΡΙΜΕΝΟ ΣΚΟΠΟ Ή ΟΤΙ ΤΟ ΛΟΓΙΣΜΙΚΟ ΔΕΝ ΘΑ ΠΡΟΣΒΑΛΛΕΙ ΟΠΟΙΑΔΗΠΟΤΕ ΔΙΠΛΩΜΑΤΑ ΕΥΡΕΣΙΤΕΧΝΙΑΣ, ΠΝΕΥΜΑΤΙΚΑ ΔΙΚΑΙΩΜΑΤΑ, ΕΜΠΟΡΙΚΑ ΣΗΜΑΤΑ Ή ΑΛΛΑ ΔΙΚΑΙΩΜΑΤΑ ΤΡΙΤΩΝ. ΔΕΝ ΠΑΡΕΧΕΤΑΙ ΚΑΝΕΝΟΣ ΕΙΔΟΥΣ ΕΓΓΥΗΣΗ ΑΠΟ ΤΗ NOKIA Ή ΑΠΟ ΚΑΠΟΙΟ ΑΛΛΟ ΣΥΜΒΑΛΛΟΜΕΝΟ ΜΕΡΟΣ ΟΤΙ ΟΙ ΛΕΙΤΟΥΡΓΙΕΣ ΠΟΥ ΠΕΡΙΕΧΟΝΤΑΙ ΣΤΟ ΛΟΓΙΣΜΙΚΟ ΘΑ ΙΚΑΝΟΠΟΙΗΣΟΥΝ ΤΙΣ ΑΠΑΙΤΗΣΕΙΣ ΣΑΣ Ή ΟΤΙ Η ΛΕΙΤΟΥΡΓΙΑ ΤΟΥ ΛΟΓΙΣΜΙΚΟΥ ΘΑ ΕΙΝΑΙ ΑΔΙΑΛΕΙΠΤΗ Ή ΑΛΑΝΘΑΣΤΗ. ΕΣΕΙΣ ΑΝΑΛΑΜΒΑΝΕΤΕ ΚΑΘΕ ΕΥΘΥΝΗ ΓΙΑ ΤΗΝ ΕΠΙΛΟΓΗ ΤΟΥ ΛΟΓΙΣΜΙΚΟΥ ΓΙΑ ΤΗΝ ΕΠΙΤΕΥΞΗ ΤΩΝ ΕΠΙΘΥΜΗΤΩΝ ΑΠΟΤΕΛΕΣΜΑΤΩΝ ΚΑΙ ΓΙΑ ΤΗΝ ΕΓΚΑΤΑΣΤΑΣΗ, ΤΗ ΧΡΗΣΗ ΚΑΙ ΤΑ ΑΠΟΤΕΛΕΣΜΑΤΑ ΠΟΥ ΠΡΟΕΚΥΨΑΝ ΑΠΟ ΑΥΤΟ.
</b>
<br><br>

<b>8. ΔΕΝ ΥΠΑΡΧΟΥΝ ΑΛΛΕΣ ΥΠΟΧΡΕΩΣΕΙΣ.</b> Η παρούσα Συμφωνία δεν δημιουργεί υποχρεώσεις από την πλευρά της Nokia εκτός από αυτές που δηλώνονται σαφώς στο παρόν.
<br><br>

<b>9. ΠΕΡΙΟΡΙΣΜΟΣ ΕΥΘΥΝΗΣ. ΣΤΗ ΜΕΓΙΣΤΗ ΕΚΤΑΣΗ ΠΟΥ ΕΠΙΤΡΕΠΕΙ ΤΟ ΕΦΑΡΜΟΣΤΕΟ ΔΙΚΑΙΟ, ΣΕ ΚΑΜΙΑ ΠΕΡΙΠΤΩΣΗ ΔΕΝ ΦΕΡΕΙ ΕΥΘΥΝΗ Η NOKIA, ΟΙ ΥΠΑΛΛΗΛΟΙ ΤΗΣ Ή ΟΙ ΔΙΚΑΙΟΠΑΡΟΧΟΙ Ή ΟΙ ΣΥΝΔΕΔΕΜΕΝΕΣ ΜΕ ΑΥΤΗΝ ΕΤΑΙΡΕΙΕΣ ΓΙΑ ΔΙΑΦΥΓΟΝΤΑ ΚΕΡΔΗ, ΕΣΟΔΑ, ΠΩΛΗΣΕΙΣ, ΔΕΔΟΜΕΝΑ Ή ΓΙΑ ΕΞΟΔΑ ΠΡΟΜΗΘΕΙΑΣ ΥΠΟΚΑΤΑΣΤΑΤΩΝ ΑΓΑΘΩΝ Ή ΥΠΗΡΕΣΙΩΝ, ΥΛΙΚΕΣ ΖΗΜΙΕΣ, ΣΩΜΑΤΙΚΕΣ ΒΛΑΒΕΣ, ΔΙΑΚΟΠΗ ΕΡΓΑΣΙΩΝ, ΑΠΩΛΕΙΑ ΕΠΙΧΕΙΡΗΜΑΤΙΚΩΝ ΠΛΗΦΟΡΟΦΟΡΙΩΝ Ή ΓΙΑ ΟΠΟΙΕΣΔΗΠΟΤΕ ΕΙΔΙΚΕΣ, ΑΜΕΣΕΣ, ΕΜΜΕΣΕΣ, ΣΥΜΠΤΩΜΑΤΙΚΕΣ, ΟΙΚΟΝΟΜΙΚΕΣ, ΚΑΛΥΨΗΣ, ΠΑΡΑΔΕΙΓΜΑΤΙΚΕΣ, ΕΙΔΙΚΕΣ Ή ΠΑΡΕΠΟΜΕΝΕΣ ΖΗΜΙΕΣ ΜΕ ΟΠΟΙΟ ΤΡΟΠΟ ΚΑΙ ΑΝ ΕΧΟΥΝ ΠΡΟΚΛΗΘΕΙ ΚΑΙ ΕΙΤΕ ΠΡΟΚΥΠΤΟΥΝ ΑΠΟ ΣΥΜΒΑΣΗ, ΑΔΙΚΟΠΡΑΞΙΑ, ΑΜΕΛΕΙΑ Ή ΑΛΛΗ ΘΕΩΡΙΑ ΕΥΘΥΝΗΣ ΠΟΥ ΠΡΟΚΥΠΤΕΙ ΑΠΟ ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ, ΑΚΟΜΑ ΚΙ ΑΝ Η NOKIA Ή ΟΙ ΔΙΚΑΙΟΠΑΡΟΧΟΙ Ή ΟΙ ΣΥΝΔΕΔΕΜΕΝΕΣ ΜΕ ΑΥΤΗΝ ΕΤΑΙΡΕΙΕΣ ΕΧΟΥΝ ΕΙΔΟΠΟΙΗΘΕΙ ΓΙΑ ΤΗΝ ΠΙΘΑΝΟΤΗΤΑ ΥΠΑΡΞΗΣ ΤΕΤΟΙΟΥ ΕΙΔΟΥΣ ΖΗΜΙΩΝ. ΕΠΕΙΔΗ ΟΡΙΣΜΕΝΕΣ ΧΩΡΕΣ/ΠΟΛΙΤΕΙΕΣ/ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΟΝ ΑΠΟΚΛΕΙΣΜΟ ΕΥΘΥΝΗΣ, ΑΛΛΑ ΕΠΙΤΡΕΠΟΥΝ ΤΟΝ ΠΕΡΙΟΡΙΣΜΟ ΕΥΘΥΝΗΣ, ΣΕ ΤΕΤΟΙΟΥ ΕΙΔΟΥΣ ΠΕΡΙΠΤΩΣΕΙΣ, Η ΕΥΘΥΝΗ ΤΗΣ NOKIA, ΤΩΝ ΥΠΑΛΛΗΛΩΝ ΤΗΣ, Ή ΤΩΝ ΔΙΚΑΙΟΠΑΡΟΧΩΝ Ή ΤΩΝ ΣΥΝΔΕΔΕΜΕΝΩΝ ΜΕ ΑΥΤΗΝ ΕΤΑΙΡΕΙΩΝ ΘΑ ΠΕΡΙΟΡΙΖΕΤΑΙ ΣΕ 50 ΔΟΛΑΡΙΑ Η.Π.Α. 
</b><br>
Κανένας όρος στην παρούσα Συμφωνία δεν θίγει τα νόμιμα δικαιώματα οποιουδήποτε μέρους το οποίο συναλλάσσεται ως καταναλωτής. Κανένας όρος που περιέχεται στην παρούσα Συμφωνία δεν περιορίζει την ευθύνη της Nokia προς Εσάς σε περίπτωση θανάτου ή σωματικών βλαβών που θα προκύψουν από αμέλεια της Nokia. Η Nokia ενεργεί εκ μέρους των υπαλλήλων της και των δικαιοπάροχων ή των συνδεδεμένων με αυτήν εταιρειών με στόχο την αποποίηση, αποκλεισμό, ή/και περιορισμό των υποχρεώσεων, εγγυήσεων, και της ευθύνης όπως προβλέπεται στην παρούσα ρήτρα 9, αλλά όχι για άλλες περιπτώσεις και για κανένα άλλο σκοπό.
<br><br>

<b>10. ΤΕΧΝΙΚΗ ΥΠΟΣΤΗΡΙΞΗ.</b> Η Nokia δεν υποχρεούται να Σας παρέχει τεχνική υποστήριξη εκτός εάν έχει πραγματοποιηθεί ξεχωριστή έγγραφη συμφωνία μεταξύ Σας και της Nokia.
<br><br>

<b>11. ΕΛΕΓΧΟΣ ΕΞΑΓΩΓΩΝ.</b> Το Λογισμικό, συμπεριλαμβανομένων των τεχνικών δεδομένων, περιλαμβάνει λογισμικό κρυπτογράφησης που υπόκειται σε ελέγχους εξαγωγών βάσει των U.S. Export Administration Regulations - "EAR" (Κανονισμοί Διαχείρισης Εξαγωγών των Η.Π.Α) και μπορεί να υπόκειται σε έλεγχο εισαγωγών ή εξαγωγών σε άλλες χώρες. Οι κανονισμοί EAR απαγορεύουν τη χρήση του Λογισμικού και των τεχνικών δεδομένων από Κυβερνητικό Τελικό Χρήστη, όπως αυτός καθορίζεται στη συνέχεια, χωρίς τη χορήγηση άδειας από την κυβέρνηση των Η.Π.Α. Ο Κυβερνητικός Τελικός Χρήστης ορίζεται στο τμήμα 772 του EAR ως "οποιοδήποτε ξένο, κεντρικό, περιφερειακό ή τοπικό κυβερνητικό τμήμα, υπηρεσία, ή άλλη οντότητα που διενεργεί κυβερνητικές δραστηριότητες, συμπεριλαμβανομένων και των κυβερνητικών ερευνητικών ιδρυμάτων, των κυβερνητικών επιχειρήσεων ή των ξεχωριστών επιχειρησιακών μονάδων τους, (όπως ορίζονται στο τμήμα 772 του EAR) που ασχολούνται με τη κατασκευή ή τη διανομή στοιχείων ή υπηρεσιών που ελέγχονται από το Wassenaar Munitions List και διεθνείς κυβερνητικούς οργανισμούς. Αυτός ο όρος δεν περιλαμβάνει: οργανισμούς κοινής ωφέλειας, (εταιρείες τηλεπικοινωνιών και παροχείς υπηρεσιών Internet, τράπεζες και χρηματοπιστωτικούς οργανισμούς, τους τομείς μεταφοράς, μεταδόσεων ή ψυχαγωγίας, εκπαιδευτικούς οργανισμούς, υγειονομικές υπηρεσίες και ιατρικούς οργανισμούς, εταιρείες λιανικής ή χονδρικής πώλησης και κατασκευαστικές ή βιομηχανικές οντότητες που δεν ασχολούνται με την κατασκευή ή τη διανομή στοιχείων ή υπηρεσιών που ελέγχονται στη Wassenaar Munitions List. Συμφωνείτε να τηρήσετε αυστηρά όλους τους ισχύοντες κανονισμούς εισαγωγών και εξαγωγών και αναγνωρίζετε ότι φέρετε την ευθύνη για την απόκτηση αδειών εξαγωγής, επανεξαγωγής, μεταφοράς ή εισαγωγής του Λογισμικού. Επιπλέον, δηλώνετε ότι δεν είστε Κυβερνητικός Τελικός Χρήστης όπως έχει οριστεί παραπάνω και ότι δεν θα μεταβιβάσετε το Λογισμικό σε κανένα Κυβερνητικό Τελικό Χρήστη χωρίς την προηγούμενη χορήγηση άδειας.
<br><br>

<b>12. ΕΙΔΟΠΟΙΗΣΕΙΣ.</b> Όλες οι ειδοποιήσεις και η επιστροφή του Λογισμικού και των Εγγράφων θα πρέπει να αποσταλούν στη διεύθυνση:
<br><br>
NOKIA CORPORATION 
<br>
P.O. Box 100 
<br>
FIN-00045 NOKIA GROUP 
<br>
FINLAND 
<br>
<br>
<b>13. ΕΦΑΡΜΟΣΤΕΟ ΔΙΚΑΙΟ & ΓΕΝΙΚΕΣ ΔΙΑΤΑΞΕΙΣ.</b> Η παρούσα Συμφωνία διέπεται από τους νόμους της Φινλανδίας. Όλες οι διαφορές που προκύπτουν από ή σχετίζονται με αυτή τη Συμφωνία θα διευθετηθούν από έναν μόνο διαιτητή ο οποίος διορίζεται από το Κεντρικό Εμπορικό Επιμελητήριο της Φιλανδίας. Η διαδικασία διαιτησίας θα λάβει χώρα στο Ελσίνκι της Φιλανδίας στην Αγγλική γλώσσα. Εάν κάποιο τμήμα της παρούσας Συμφωνίας κηρυχθεί άκυρο και μη εκτελεστό, δεν θα επηρεάσει την εγκυρότητα του υπολοίπου της Συμφωνίας, το οποίο θα παραμείνει έγκυρο και εφαρμόσιμο, σύμφωνα με τους όρους του. Αυτή η Συμφωνία μπορεί να τροποποιηθεί μόνο εγγράφως από εξουσιοδοτημένο στέλεχος της Nokia.
<br><br>
Η παρούσα είναι η πλήρης συμφωνία μεταξύ της Nokia και Εσάς σχετικά με το Λογισμικό, και υπερισχύει οποιωνδήποτε προηγούμενων δηλώσεων, συζητήσεων, δεσμεύσεων, συμφωνιών τελικού χρήστη, επικοινωνιών ή διαφημιστικών κειμένων που σχετίζονται με το Λογισμικό.<br><b>
<br>ΠΑΡΑΚΑΛΕΙΣΘΕ ΝΑ ΥΠΟΒΑΛΕΤΕ ΤΙΣ ΤΥΧΟΝ ΣΥΝΟΔΕΥΤΙΚΕΣ ΦΟΡΜΕΣ ΕΓΓΡΑΦΗΣ ΓΙΑ ΝΑ ΕΠΩΦΕΛΗΘΕΙΤΕ ΤΩΝ ΠΛΕΟΝΕΚΤΗΜΑΤΩΝ ΕΓΓΡΑΦΗΣ, ΟΠΟΥ ΑΥΤΑ ΙΣΧΥΟΥΝ.
</b><br><br>
<b>
ΔΙΑΒΑΣΑ ΤΗ ΔΗΛΩΣΗ ΑΠΟΠΟΙΗΣΗΣ ΚΑΙ ΣΥΜΦΩΝΩ ΜΕ ΤΟΥΣ ΟΡΟΥΣ ΤΗΣ.
</b>
]]>
</content>
</EUSA>