<EUSA>
<content>
<![CDATA[
<b>V TÉTO SMLOUVĚ O SOFTWARU PRO KONCOVÉ UŽIVATELE JSOU STANOVENY PODMÍNKY, KTERÉ SE VZTAHUJÍ NA VEŠKERÝ SOFTWARE ZNAČKY NOKIA (S VÝJIMKOU, ABYCHOM PŘEDEŠLI POCHYBNOSTEM, APLIKACÍ OD JINÝCH DODAVATELŮ V NABÍDCE "SOFTWARE"), POSKYTNUTÝ SPOLEČNOSTÍ NOKIA NA TOMTO DISKU CD-ROM.
</b><br><br>
<b>DŮLEŽITÉ: PŘEČTĚTE SI PEČLIVĚ TENTO DOKUMENT PŘED INSTALOVÁNÍM, STAHOVÁNÍM NEBO UŽÍVÁNÍM SOFTWARU
</b><br><br>

<b>SMLOUVA KONCOVÉHO UŽIVATELE SOFTWARU NOKIA CORPORATION
</b><br><br>
Tato Smlouva koncového uživatele softwaru (dále jen "Smlouva") je uzavřena mezi Vámi jako koncovým uživatelem (fyzickou nebo právnickou osobou) a společností Nokia Corporation (dále jen "Nokia"). Smlouva Vás opravňuje k užívání Softwaru specifikovaného v níže uvedeném článku 1, který může být uložen na disku CD-ROM, může Vám být zaslán prostřednictvím elektronické pošty nebo jej můžete stáhnout z internetových stránek nebo serverů společnosti Nokia nebo z jiných zdrojů, za podmínek uvedených dále. Toto je smlouva o právech koncového uživatele, ne smlouva o prodeji. Nokia je i nadále vlastníkem kopie Softwaru a hmotného média obsaženého v prodejním balení i jakékoli další kopie, kterou jste na základě této Smlouvy oprávněni vytvořit.
<br><br>
Pečlivě si přečtěte tuto Smlouvu před instalováním, stahováním nebo užíváním Softwaru. Klepnutím na tlačítko "Souhlasím" při instalování, stahování a/nebo užívání Softwaru souhlasíte s podmínkami této Smlouvy. Nesouhlasíte-li se všemi podmínkami této Smlouvy, klepněte na tlačítko "Odmítnout" nebo "Nesouhlasím", stornujte instalaci nebo stahování nebo zrušte či vraťte Software a doplňkovou dokumentaci zpět společnosti Nokia. 
<b>
SOUHLASÍTE S TÍM, ŽE UŽÍVÁNÍM SOFTWARE POTVRZUJETE, ŽE JSTE SI PŘEČETLI TUTO SMLOUVU, ROZUMÍTE JÍ A SOUHLASÍTE S TÍM, ŽE BUDETE VÁZÁNI JEJÍMI PODMÍNKAMI.
</b>
<br><br>

<b>1. SOFTWARE.</b> V této Smlouvě se pod termínem "Software" rozumí v souhrnu: (i) výše popsaný softwarový produkt (ii) veškerý obsah disku(ů) CD-ROM, elektronické pošty a k ní připojených souborů, nebo jiných médií, se kterými je tato Smlouva dodána, včetně formuláře kódu objektů softwaru dodaného na disku CD-ROM, elektronickou poštou nebo staženého z WWW stránky (iii) digitální obrázky, fotografie, kresby nebo jiné výtvarné práce (dále jen "Původní soubory") (iv) související písemné vysvětlující materiály a ostatní související dokumentace (dále jen "Dokumentace"); (v) typy písma a (vi) aktualizace, upravené verze, inovace, doplňky a kopie Softwaru, (souhrnně "Aktualizace"), pokud existují, licencované Vám společností Nokia za podmínek této Smlouvy.
<br><br>

<b>2. PRÁVA KONCOVÉHO UŽIVATELE A UŽÍVÁNÍ.</b> Nokia Vám povoluje nevýhradní a nepřenosná práva koncového uživatele pro instalování Softwaru na místní disk(y) nebo jiná média pro trvalé uložení dat, jednoho počítače a užívání Softwaru v jednu chvíli pouze na jednom počítači nebo terminálu.
<br><br>

<b>3. OMEZENÍ PRÁV KONCOVÉHO UŽIVATELE.</b> Nesmíte kopírovat nebo rozšiřovat Software nebo vytvářet díla odvozená od Softwaru s výjimkou těchto případů:
<br><br>
(a) Můžete vytvořit jednu kopii Softwaru na magnetické médium jako archivní zálohovou kopii za předpokladu, že Vaše archivní zálohová kopie není nainstalována nebo užívána na žádném počítači. Vytváření dalších kopií Softwaru znamená porušení této Smlouvy.
<br><br>
(b) Nesmíte užít, upravit, překládat, reprodukovat nebo převádět práva užívání Softwaru nebo kopie Softwaru, s výjimkou podmínek výslovně uvedených v této Smlouvě.
<br><br>
(c) Nesmíte prodávat, licencovat, pronajímat, najímat nebo půjčovat Software.
<br><br>
(d) Nesmíte zpětně generovat, zpětně kompilovat, rozkrývat nebo se jiným způsobem pokoušet zjišťovat zdrojový kód Softwaru (mimo rozsah, který je pro toto omezení výslovně zakázán právním předpisem) nebo vytvářet odvozené práce na základě Softwaru.
<br><br>
(e) Pokud není v Dokumentaci uvedeno jinak, nesmíte zobrazovat, upravovat, reprodukovat nebo rozšiřovat žádné Původní soubory dodané se Softwarem. V případě, že Vám Dokumentace dovoluje zobrazovat Původní soubory, nesmíte rozšiřovat tyto soubory samostatně, tedy za podmínek, při kterých Původní soubory tvoří základní hodnotu produktu, který bude rozšiřován. Máte povinnost si přečíst "Readme" soubory přiřazené k Vámi užívaným Původním souborům, kde zjistíte jaká práva máte s ohledem na tyto materiály. Původní soubory nesmí být použity při tvorbě hanobných, pomlouvačných, klamavých, protizákonných, lascívních, obscénních nebo pornografických materiálů nebo jakýmkoli jiným protiprávním způsobem. Nesmíte registrovat nebo si nárokovat práva na Původní soubory nebo z nich odvozené práce. 
<br><br>
(f) Souhlasíte, že budete Software užívat pouze způsobem, který vyhovuje všem příslušným právním předpisům jurisdikce, ve které Software užíváte, včetně, ale ne výhradně, příslušných omezení týkajících se autorských práv a ostatních práv k duševnímu vlastnictví.
<br><br>

<b>4. AUTORSKÁ PRÁVA.</b> Software a všechna práva, bez omezení zahrnující vlastnická práva, jsou vlastnictvím společnosti Nokia a/nebo jejích udělovatelů licence a přičleněných společností a jsou chráněny ustanoveními mezinárodních smluv a ostatními příslušnými národními právními předpisy v zemi, ve které je užíván. Struktura, uspořádání a kód Softwaru jsou cenná obchodní tajemství a utajované informace společnosti Nokia a/nebo jejích udělovatelů licence a přičleněných společností. Software nesmíte kopírovat, s výjimkou uvedenou v odstavci 3 (Omezení práv koncového uživatele). Veškeré kopie, které smíte podle této Smlouvy vytvořit, musí obsahovat stejná upozornění o autorských právech a ostatní informace o vlastnictví jako originální Software.
<br><br>

<b>5. MULTIPLATFORMNÍ SOFTWARE / VÍCEJAZYKOVÝ SOFTWARE / SOFTWARE NA VÍCE MÉDIÍCH / VÍCE KOPIÍ / AKTUALIZACE.</b> Pokud Software podporuje více platforem nebo jazyků nebo pokud obdržíte Software na více médiích nebo pokud jinak přijmete Software ve více kopiích, můžete všechny verze Softwaru instalovat pouze na jeden počítač. Nesmíte najímat, pronajímat, licencovat, půjčovat nebo převádět verze nebo kopie Softwaru, které neužíváte. Jestliže je Software Aktualizací k předchozí verzi Softwaru, musíte mít platná práva koncového uživatele pro předchozí verzi, abyste mohli Aktualizaci použít. Aby Vám byl usnadněn přechod na Aktualizaci, můžete předchozí verzi užívat ještě devadesát (90) dní po obdržení Aktualizace. Po této době již nemáte práva na užívání předchozí verze, kromě jediného účelu, kterým je umožnění instalace Aktualizace.
<br><br>

<b>6. ZAHÁJENÍ A UKONČENÍ.</b> Tato Smlouva je účinná od prvního dne, kdy jste nainstalovali Software. Tuto Smlouvu můžete ukončit kdykoli trvalým smazáním, zničením a vrácením Softwaru, všech záložních kopií a veškerých společností Nokia poskytnutých souvisejících materiálů na vlastní náklady. Vaše práva koncového uživatele jsou automaticky a okamžitě ukončena, bez oznámení společností Nokia, jestliže porušíte kterékoli ustanovení této Smlouvy. V takovém případě musíte okamžitě vymazat, zničit nebo vrátit na vlastní náklady Software, všechny záložní kopie a veškerý odpovídající materiál společnosti Nokia.
<br><br>

<b>7. BERETE NA VĚDOMÍ, ŽE JE SOFTWARE DODÁN "JAK JE", BEZ ŽÁDNÝCH ZÁRUK, VYJÁDŘENÝCH NEBO PŘEDPOKLÁDANÝCH, A V MAXIMÁLNÍM ROZSAHU DOVOLENÉM PŘÍSLUŠNÝM PRÁVNÍM PŘEDPISEM ANI NOKIA, ANI JEJÍ UDĚLOVATELÉ LICENCE A PŘIČLENĚNÉ SPOLEČNOSTI, ANI VLASTNÍCI AUTORSKÝCH PRÁV NEPOSKYTUJÍ ŽÁDNÉ UJIŠTĚNÍ NEBO ZÁRUKY, VYJÁDŘENÉ NEBO PŘEDPOKLÁDANÉ, VČETNĚ, ALE NE VÝHRADNĚ, ZÁRUKY OBCHODOVATELNOSTI NEBO VHODNOSTI PRO KONKRÉTNÍ ÚČEL NEBO ŽE SOFTWARE NEPORUŠUJE TŘETÍM OSOBÁM NÁLEŽEJÍCÍ PATENTY, AUTORSKÁ PRÁVA, OCHRANNÉ ZNÁMKY NEBO JINÁ PRÁVA. NOKIA ANI ŽÁDNÁ JINÁ STRANA NEZARUČUJE, ŽE FUNKCE SOFTWARU BUDE SPLŇOVAT VAŠE POŽADAVKY A ŽE FUNKCE SOFTWARU NEBUDE PŘERUŠOVANÁ NEBO BEZCHYBNÁ. VY PŘIJÍMÁTE VEŠKEROU ODPOVĚDNOST A RIZIKO ZA VOLBU SOFTWARU PRO DOSAŽENÍ SVÝCH ZAMÝŠLENÝCH VÝSLEDKŮ A PRO INSTALACI, UŽITÍ A VÝSLEDKY ZÍSKANÉ POMOCÍ SOFTWARU.</b>
<br><br>

<b>8. ŽÁDNÉ DALŠÍ POVINNOSTI.</b> Tato Smlouva nezakládá žádné další povinnosti pro společnost Nokia, než ty, které jsou výslovně stanoveny v této Smlouvě.<br><br>

<b>9. OMEZENÍ ODPOVĚDNOSTI. V MAXIMÁLNÍM ROZSAHU DOVOLENÉM PŘÍSLUŠNÝM PRÁVNÍM PŘEDPISEM NEJSOU V ŽÁDNÉM PŘÍPADĚ NOKIA, JEJÍ ZAMĚSTNANCI, UDĚLOVATELÉ LICENCE A PŘIČLENĚNÉ SPOLEČNOSTI ODPOVĚDNI ZA ZTRÁTU ZISKU, PŘÍJMŮ, PRODEJE, DAT NEBO ZA NÁKLADY NA NÁHRADNÍ ZBOŽÍ ČI SLUŽBY, ZA POŠKOZENÍ MAJETKU, ZA ÚJMU NA ZDRAVÍ, PŘERUŠENÍ PODNIKÁNÍ, ZA ZTRÁTU OBCHODNÍCH INFORMACÍ NEBO ZA JAKÉKOLI ZVLÁŠTNÍ, PŘÍMÉ, NEPŘÍMÉ, NÁHODNÉ, EKONOMICKÉ, KRYCÍ, TRESTNÉ, SPECIÁLNÍ NEBO NÁSLEDNÉ ŠKODY, AŤ UŽ VZNIKLY JAKKOLI, A ZDALI VYVSTALY NA ZÁKLADĚ SMLOUVY, OBČANSKOPRÁVNÍHO DELIKTU, NEDBALOSTI NEBO JINÉ TEORIE O ODPOVĚDNOSTI, VZEŠLÉ Z UŽÍVÁNÍ NEBO NEMOŽNOSTI UŽITÍ SOFTWARU I PŘESTO, POKUD NOKIA NEBO JEJÍ UDĚLOVATELÉ LICENCE A PŘIČLENĚNÉ SPOLEČNOSTI BYLI UPOZORNĚNI NA MOŽNOST TAKOVÝCHTO ŠKOD. PROTOŽE NĚKTERÉ ZEMĚ / STÁTY / JURISDIKCE NEUMOŽŇUJÍ VYLOUČENÍ ODPOVĚDNOSTI, ALE MOHOU UMOŽŇOVAT OMEZENÍ VÝŠE ODPOVĚDNOSTI, NOKIA, JEJÍ ZAMĚSTNANCI NEBO UDĚLOVATELÉ LICENCE A PŘIČLENĚNÉ SPOLEČNOSTI ODPOVÍDAJÍ V TAKOVÝCH PŘÍPADECH POUZE DO VÝŠE 50 USD. 
</b><br>
Nic, co je obsaženo v této Smlouvě, nepoškodí zákonná práva libovolného subjektu, jednajícího jako spotřebitel. Nic, co je obsaženo v této Smlouvě, neomezuje odpovědnost společnosti Nokia vůči Vám v případě úmrtí nebo újmy na zdraví, které by bylo výsledkem nedbalosti společnosti Nokia. Nokia zastupuje své zaměstnance a poskytovatele licencí nebo přičleněné společnosti pro účely popření, vyloučení a/nebo omezení povinností, záruk a odpovědnosti, jak je uvedeno v tomto odstavci 9, ale ne v jiných ohledech a z jiných důvodů.
<br><br>

<b>10. TECHNICKÁ POMOC.</b> Nokia nemá povinnost poskytovat Vám technickou pomoc, pokud není samostatně odsouhlasena v písemné dohodě mezi Vámi a společností Nokia.<br><br>

<b>11. OMEZENÍ EXPORTU.</b> Software, včetně technických dat, obsahuje kryptografický software, který je předmětem exportního omezení podle EAR (Exportní administrativní nařízení USA) a může být předmětem importního nebo exportního omezení v jiných zemích. EAR zakazuje užívání Softwaru a technických dat koncovému uživateli z vládních kruhů, jak je definován dále, bez licence od vlády USA. Koncový uživatel z vládních kruhů je definován v Odstavci 772 EAR jako "jakékoli zahraniční ústřední, oblastní nebo místní ministerstvo vlády, úřad nebo jiná jednotka vykonávající vládní funkce; včetně vládních výzkumných institucí, vládních společností nebo jejich samostatných obchodních jednotek (jak je definováno v odstavci 772 EAR), které se zabývají výrobou nebo distribucí položek nebo služeb uvedených v seznamu Wassenaar Munitions List, a mezinárodní vládní organizace. Tento pojem nezahrnuje: veřejné služby (telekomunikační společnosti a poskytovatele Internetového připojení; banky a finanční instituce; dopravu; veřejné vysílání a pohostinství; výukové organizace; civilní zdravotnické a lékařské organizace; malo- i velkoobchodní společnosti; a výrobní nebo průmyslové jednotky, které nejsou zapojeny do výroby nebo distribuce položek nebo služeb uvedených v seznamu Wassenaar Munitions List)". Souhlasíte, že se přesně podrobíte všem příslušným importním a exportním omezením a berete na vědomí, že jste odpovědni za získání licencí pro export, re-export, průvoz nebo import Softwaru. Dále potvrzujete, že nejste koncový uživatel z vládních kruhů, jak je definován výše, a nebudete převádět Software na koncového uživatele z vládních kruhů bez patřičné licence.<br><br>

<b>12. POZNÁMKY.</b> Všechny výzvy, vrácený Software a Dokumentace musí být adresovány na adresu:
<br><br>

NOKIA CORPORATION 
<br>
P.O. Box 100 
<br>
FIN-00045 NOKIA GROUP 
<br>
FINLAND 
<br><br>

<b>13. ROZHODNÉ PRÁVO A OBECNÁ USTANOVENÍ.</b> Tato Smlouva se řídí finskými právními předpisy. Všechny spory vzniklé nebo vztahující se k této Smlouvě budou vyřešeny jedním rozhodcem, jmenovaným Ústřední obchodní komorou ve Finsku. Arbitráž bude probíhat ve finských Helsinkách v anglickém jazyce. Pokud se některá část této Smlouvy ukáže jako neplatná nebo nevynutitelná, nemá to vliv na platnost ostatních částí této Smlouvy, která zůstává platná a vynutitelná v souladu s uvedenými podmínkami. Tato Smlouva může být upravena pouze písemně a autorizovaným představitelem společnosti Nokia.
<br><br>
Toto je úplná dohoda vztahující se k Softwaru mezi společností Nokia a Vámi, která nahrazuje veškerá předchozí prohlášení, projednávání, závazky, smlouvy koncového uživatele, komunikace a inzerce vztahující se k Softwaru.
<br><br>
<b>
ODEŠLETE PROSÍM VŠECHNY DOPROVODNÉ REGISTRAČNÍ FORMULÁŘE PRO ZÍSKÁNÍ PŘÍPADNÝCH VÝHOD Z REGISTRACE
<br><br>
PROHLÁŠENÍ JSEM PREČETL(-A) A S UVEDENÝMI PODMÍNKAMI SOUHLASÍM.</b>
]]>
</content>
</EUSA>